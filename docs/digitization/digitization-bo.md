
##༡ ཨང་ཅན་ཡིག་ཆའི་[རྣམ་སྒྲིག](https://buddhistdigitalresourcecenter.github.io/digitization-guidelines/glossary/#format)

རྩིས་འཕྲུལ་ནང་ནང་འཇུག་བྱས་པའི་ཡིག་ཆ་རྣམས་ལ་[རྣམ་སྒྲིག་](https://buddhistdigitalresourcecenter.github.io/digitization-guidelines/glossary/#format)འདྲ་མིན་སྣ་ཚོགས་ཤིག་ཡོད། དེ་ལྟར་མ་འདྲ་བར་འགྱུར་བའི་རྒྱུ་རྐྱེན་ནི་པར་འཇུག་མ་ལག་གི་སྙི་ཆས་ཀྱི་ཁྱད་པར་ལས་འབྱུང་བཞིན་ཡོད། ཡིག་ཆ་འགའ་རེ་བཟོ་སའི་སྙི་ཆས་ནི་ཚོང་བསྒྱུར་རིགས་ཡིན་སྟབས་(proprietary) སྟེ་དམིགས་བསལ་བདག་དབང་ཅན་ཏུ་འགྱུར་འགྲོ། འོན་ཀྱང་། འགའ་རེ་བདག་དབང་མེད་པའི་རིགས་སམ་རིན་མེད་ཡིན་སྟབས་ཐུན་མོང་གིས་བལྟ་ཀློག་དང་བཀོལ་སྤྱོད་བྱེད་ཐུབ་པ་ཡིན། ཐུན་མོང་གིས་དན་གྲངས་བལྟ་ཀློག་ཐུབ་པ་དང་བཀོལ་སྤྱོད་བདེ་བ་ཞིག་དགོས་ན་བདག་དབང་ཅན་གྱི་ཡིག་ཆའི་རིགས་མ་བཟོས་ན་ཕན་ཁེ་ཆེ་བ་ཡོད། རྒྱལ་སྤྱི་རང་བཞིན་གྱི་ཡིག་ཆ་སོ་སོའི་རྣམ་སྒྲིག་གང་ཡིན་གྱི་མཚོན་བྱེད་ཚད་གཞི་ཞིག་འགོད་རྒྱུ་ (file extension) (རིགས་འཛིན་) ཡོད། དེ་ནི་ཡིག་འབྲི་གསུམ་དང་ཡང་ན་བཞི་གང་རུང་གིས་གྲུབ་ཡོད། 

ཡིག་ཆ་སོ་སོའི་གཤམ་དུ་དེའི་མིང་དང་རིགས་འཛིན་བཅས་ལ་བལྟ་ཐུབ་མོད། རྩིས་འཕྲུལ་འགའ་རེས་དེའི་སྐོར་གྱི་གནས་ཚུལ་རྣམས་ཐུན་མོང་ལ་མངོན་གསལ་མེད་པར་སྦས་ཡོད། མདའ་རྩེ་དེ་བརྟག་བྱའི་ཡིག་ཆ་དེའི་སྟེང་གཏད་དེ་ཙི་ཙི་གཡས་གནོན་བྱས་ན་(property) སྟེ་ཁྱད་ཆོས་ཟེར་བའི་སྟེང་བསྣུན་ན་དེའི་གནས་ཚུལ་ཞིབ་ཕྲ་ལ་བལྟ་ཐུབ་པ་ཡིན། འདིར་དཔེ་བརྗོད་ལམ་ནས་རྣམ་སྒྲིག་དང་དེའི་གནས་ཚུལ་ལ་རྒྱུས་ལོན་ཞིག་བྱེད། འདིའི་རིགས་ནི་(PNG/png) རེད། དེ་འབྲེལ་གྱི་དན་གྲངས་གོང་མ་དཔེར་ན་ཉར་ཚགས་ས་ཆ་དང་དེའི་ཆེ་ཆུང་། དུས་ཚོད་སོགས་རང་འགུལ་གྱིས་མིག་སྔར་སྟོན་ཡོང་། 

| ཡིག་ཆའི་རྣམ་སྒྲིག | དན་གྲངས་གོང་མ་གཞན། |
| --- | --- |
| ![image alt text](../img/image_888.png) | ![image alt text](../img/image_999.png) |

[ཨང་བསྒྱུར་](https://buddhistdigitalresourcecenter.github.io/digitization-guidelines/glossary/#digitization)པར་རིགས་ཡོངས་ཀྱི་རྣམ་སྒྲིག་ནི་གཅིག་མཚུངས་མ་ཡིན་ཏེ། བཤེར་པར་རིགས་ཨང་བསྒྱུར་བྱེད་སྐབས་དེའི་རིགས་འདྲ་མིན་སྣ་ཚོགས་ཤིག་ཡོད་ལ། རིགས་སོ་སོ་ལའང་དེའི་བཟང་ཆ་དང་ཞན་ཆ་གཉིས་རེ་ཡོད། གང་ཞིག་འདེམ་དགོས་མིན་ཡིག་ཆའི་རིགས་ཇི་ཞིག་དགོས་མིན་ལ་ལྟོས་ཏེ་འདེམ་དགོས། རྣམ་སྒྲིག་འགའ་རེས་ཨང་བསྒྱུར་ཡིག་ཆའི་སྤུས་ཀ་ཧ་ཅང་གིས་བཟང་རུ་གཏོང་མོད། ཡང་འགའ་རེ་འདྲ་པར་རིགས་ལ་བཟང་རུང་སྤུས་ཀ་དེ་ཙམ་མེད། རྒྱུ་མཚན་འཆར་པང་ངོས་སུ་དེའི་འཆར་ཚད་ཧ་ཅང་ཆུང་ཆུང་དགོས་པ་དང་ཡང་ན་དྲ་སྤེལ་བྱ་དགོས་པས་སོ།།

##༢ རྒྱུན་ལྡན་ཨང་ཅན་ཡིག་ཆའི་རྣམ་སྒྲིག

  <table>
  <tr>
    <td>ཡིག་ཆའི་རྣམ་སྒྲིག</td>
    <td>ཡིག་ཆའི་རིགས་བྱང་།</td>
    <td>རིགས་བསྡུས་ཚད་གཞི།</td>
    <td>འཕྲི་སྣོན།</td>
  </tr>
  <tr>
    <td>Tagged Image File Format</td>
    <td>.tiff / .tif</td>
    <td>No (lossless) / G4 (lossless)</td>
    <td>ཧ་ཅང་ཞིབ་ཕྲ་ཡིན། འོན་ཀྱང། ཡིག་ཆའི་རྒྱ་ཧ་ཅང་ཆེ། དམིགས་བསལ་གྱིས་ཚོན་ལྡན་རིགས།</td>
  </tr>
  <tr>
    <td>Joint Photographic Experts Group</td>
    <td>.jpeg / .jpg</td>
    <td>Yes (འགྱུར་བ།)</td>
    <td>ཚོན་གྱི་རིམ་པ་ཆ་ཚང་ལྡན། འོན་ཀྱང་། གནས་ཚུལ་འགྱུར་བ་ཅན་ཡིན། (by various proprietary algorithms)</td>
  </tr>
  <tr>
    <td>Graphic Interchange Format</td>
    <td>.gif</td>
    <td>Yes (lossless)
( འགྱུར་བ་མེད་པ།)</td>
    <td>འགྱུར་བ་མེད་པ་ཡིན། འོན་ཀྱང་། ཚོན་གྱི་རིམ་པ་
ཚད་བཅད་དང་བདག་དབང་ཅན་ཡིན།</td>
  </tr>
  <tr>
    <td>Portable Network Graphics</td>
    <td>.png</td>
    <td>Yes (lossy)
འགྱུར་བ་ཡིན།</td>
    <td>སྟབས་བདེ་དང་ཚོན་གྱི་རིམ་པ་ཆ་ཚང་ལྡན། འོན་ཀྱང་། ཡིག་ཆའི་རྒྱ་ཧ་ཅང་ཆེ། </td>
  </tr>
</table>


གཤམ་དུ་རྒྱལ་སྤྱིའི་རྒྱས་བཅད་ཚད་གཞི་དང་ལག་ལེན་ཡག་ཤོས་རིགས་འགོད་རྒྱུར། ངེད་ནང་བསྟན་དཔེ་ཚོགས་ལྟེ་གནས་ཀྱི་མཁོ་སྒྲུབ་གཏན་འབེབས་ནི། སྐྱ་པར་རིགས་དང་གཏགས་མའི་ཡིག་ཆའི་རིགས་ཡིན་ན་རྣམ་སྒྲིག་tiff ཡིན་དགོས་པ་
དང་། ཚོན་ལྡན་བཤེར་པར་རིགས་ཡིན་ན་རྣམ་སྒྲིག་jpg ངེས་པར་ཡིན་དགོས། གལ་ཏེ་བཤེར་འབེབས་སྐབས་པར་སྐྱའི་ངོ་བོའི་ཐོག་བཤེར་འབེབས་བྱས་པའི་པར་རིགས་དང་ཡིག་རྐྱང་རིགས་གང་ཡིན་རུང་རྣམ་སྒྲིག་jpg དང་འཚམས་པོ་མེད། དེ་མཚུངས་རིགས་མི་མཐུན་པ་གང་ཡིན་རུང་ངེད་ཚོགས་པས་ངོས་ལེན་མི་བྱེད་པ་ཡིན། 

##༣ ཨང་ཅན་ཡིག་ཆའི་ཆེ་ཆུང་།

བཤེར་འབེབས་སྐབས་གོང་ཞུས་ལྟར་མ་ཕྱི་དཔེ་ཆའི་རོབ་ཚད་ཙམ་ལས་མ་ཕྱི་ཇི་བཞིན་བཤེར་འབེབས་བྱེད་མི་ཐུབ་པ་ཡིན། ཨང་བསྒྱུར་གྱི་གནས་ཚུལ་རྣམས་ ("bit"-strings) པེས་ཐི་ཨང་སྒྲིག་1དང་0 གི་རྣམ་པ་ཁོ་ནར་ཉར་ཚགས་བྱེད། གནས་ཚུལ་ག་ཚོད་མང་ན་པེས་ཐི་(1 དང་0)དེ་ཚོད་ཀྱིས་མང་བ་བསྡུ་འགྲོ་བ་དང་། རྒྱུན་ལྡན་གྱི་byte གཅིག་པེས་ཐི་༨ གྱི་ཚད་གཞི་ཡིན། ཨང་བསྒྱུར་ཡིག་ཆའི་ངོ་བོ་འམ་གནས་ཚུལ་རྣམས་byte 1 པེས་ཐི་8 ཅན་གྱི་ཨང་གི 1་དང་ 0 གཉིས་ཀྱི་རྣམ་བར་བསྒྱུར་ནས་རྩིས་འཕྲུལ་ཀླད་པའི་ནང་ཉར་ཚགས་བྱེད་འགྲོ་བ་ཡིན། དཔེར་ན། ཡིག་འབྲུ་ “a” གཅིག་བུ་རྩིས་འཕྲུལ་ནང་པེས་ཐི་ཨང་སྒྲིག་01100001འདི་འདྲའི་ངོ་བོར་ཨང་བསྒྱུར་བྱས་ཏེ་ཉར་ཚགས་བྱེད་འགྲོ་བ་ཡིན། 

<table>
  <tr>
    <td>ཡིག་འབྲུ།</td>
    <td>ཟུང་ལྡན་ཨང་བརྡ།</td>
    <td>ཡིག་འབྲུ།</td>
    <td>ཟུང་ལྡན་ཨང་བརྡ།</td>
  </tr>
  <tr>
    <td>a</td>
    <td>01100001</td>
    <td>A</td>
    <td>01000001</td>
  </tr>
  <tr>
    <td>b</td>
    <td>01100010</td>
    <td>B</td>
    <td>01000010</td>
  </tr>
  <tr>
    <td>c</td>
    <td>01100011</td>
    <td>C</td>
    <td>01000011</td>
  </tr>
  <tr>
    <td>d</td>
    <td>01100100</td>
    <td>D</td>
    <td>01000100</td>
  </tr>
  <tr>
    <td>e</td>
    <td>01100101</td>
    <td>E</td>
    <td>01000101</td>
  </tr>
  <tr>
    <td>...</td>
    <td>...</td>
    <td></td>
    <td></td>
  </tr>
</table>


རྒྱུ་མཚན་དེ་ལ་བསྟེན་ནས་Bytes རྣམས་ཡིག་ཆའི་ཚད་འཇལ་བའི་ཐབས་ལམ་ཞིག་རེད། ཡིག་ཆའི་ཚད་གཞི་ནི་KB ཅི་ཙམ་ཡོད་མེད་ཐད་ནས་འཇལ་དགོས། KB ཟེར་བ་ནི་ཨིན་ཡིག་ནང་Kilobytes ཡི་བསྡུས་ཚིག་རེད། KB གཅིག་གི་ཚད་
ནི་Bytes གཅིག་སྟོང་རེད། MB ནི་megabytes ཡི་བསྡུས་ཚིག་དང་། MB གཅིག་གི་ཚད་ནི་bytesས་ཡ་གཅིག་གི་ཚད་རེད། GB ནི་Gigabytes ཡི་བསྡུས་ཚིག་དང་། GB གཅིག་ནི་ཚད་ནི་bytes དུང་ཕྱིར་གཅིག་གི་ཚད་རེད། KB བརྒྱ་ཅན་གྱི་ཡིག་ཆ་ཞིག་ཡིན་ན་KB ལྔ་བཅུ་ཅན་གྱི་ཆེ་ཆུང་ལས་ལྡབ་གཉིས་ཀྱི་ཆེ་བ་ཡོད་སྟབས་དེའི་Bytes དང་གནས་ཚུལ་ཡང་ལྡབ་ཀྱིས་མང་རུ་འགྲོ་བ་ཡིན།

##༤ བཤེར་པར་གྱི་ཆེ་ཆུང་དང་གསལ་ཆ།

འགའ་ཤས་ཀྱིས་འདི་ལྟར་བསམ་སྲིད་དེ་བཤེར་པར་གྱི་ཆེ་ཆུང་ནི་བཤེར་བྱའི་དཔེ་ཆའི་མ་ཕྱི་དངོས་ཀྱི་ཆེ་ཆུང་གང་ཡིན་ལ་རྟེན་ནས་འབྱུང་བའི་འབྲེལ་བ་ཡོད་པར་འདོད་སྲིད། དེ་ནི་མ་ཡིན་ཏེ་བཤེར་པར་ནི་མ་ཕྱི་དཔེ་ཆའི་འདྲ་བཤུས་དང་དེའི་རོབ་ཚད་ཅིག་བླངས་པ་ཙམ་ལས། བཤེར་པར་མ་ཕྱིའི་ཆེ་ཆུང་ཅི་ཙམ་ཡོད་མེད་དང་འབེྲལ་བ་མེད། བཤེར་པར་གྱི་ཆེ་ཆུང་ནི་ཁྱེད་ཀྱིས་དེའི་གནས་ཚུལ་ཅི་ཙམ་བསྡུ་སྒྲིག་བྱས་མིན་ལ་ལྟོས་ནས་གྲུབ་པ་ཁོ་ན་ཞིག་ཡིན། འདིར་དཔེ་ཆ་ཞིག་གི་དཔེར་བརྗོད་ལམ་ནས་བཤད་ན། འདི་ནི་ཤོག་གུའི་ཐོག་པར་བའི་དཔེ་ཆ་ཞིག་རེད། དེའི་ཆེ་ཆུང་ལ་ ཨིན་ཅི་31/4x12  ཨིན་ཅི་ཡོད། 

![image alt text](../img/image_36.png)

རྩིས་འཕྲུལ་ནང་ནང་འཇུག་དངོས་རིགས་རྣམས་ཨང་བསྒྱུར་སམ་ཨང་གྲངས་ཀྱི་ངོ་བོར་(Bytes)ཉར་ཚགས་བྱེད་པ་ཙམ་ལས་འདི་ལྟ་བུའི་ཤོག་གུ་རིང་ཐུང་དང་ཆེ་ཆུང་ཨིན་ཅི་3 1/4" x 12 ཅན་ཞིག་དང་དེའི་ངོས་ཀྱི་སྣག་ཚ་བཅས་ཉར་སའི་ས་ཆ་མེད་པ་རེད། ཨང་བསྒྱུར་འདིའི་ཐད་ལའང་དེའི་ལུགས་ཀྱི་བརྒྱུད་རིམ་ངེས་ཅན་ཞིག་ཡོད་དེ། རྩིས་འཕྲུལ་གྱིས་པིག་ཟེལ་(pixel) ལ་རྟེན་ནས་ངོས་འཛིན་བྱེད་ཀྱིན་ཡོད། པིག་ཟེལ་ནི་ཧ་ཅང་ཕྲ་བའི་ཚོན་ལྡན་གྲུ་བཞི་མ་གཅིག་ཡིན། པར་སྐྱའི་རིགས་ལ་མཚོན་ན་རྩིས་འཕྲུལ་གྱིས་ངོས་འཛིན་བྱེད་པར་པིག་ཟེལ་གཅིག་byte-1 (bits 8) ཅན་གྱི་ནང་ཉར་ཚགས་བྱེད་པ་དང་། པིག་ཟེལ་རེ་རེར་མཚོན་ནའང་ནག་པོ་དང་དཀར་པོ་གཉིས་ཁོ་ནའི་ནང་འཆར་སྟོན་བྱེད། ཚོན་ལྡན་པར་རིགས་ལ་མཚོན་ན་རྩིས་འཕྲུལ་གྱིས་ངོས་འཛིན་བྱེད་པར་bytes 3-(bits 24) དགོས། 

དེ་ལ་རྟེན་ནས་རྩིས་འཕྲུལ་ནང་དཔེ་ཆའི་མ་ཕྱི་ཇི་བཞིན་རིང་ཐུང་སོགས་ཉར་ཐབས་མེད་པར་རྟེན། རྩིས་འཕྲུལ་ནང་Byte ཡང་ན་ཨང་ཅན་གྱི་ངོ་བོ་ཁོ་ནར་བསྒྱུར་ནས་ཉར་ཚགས་བྱེད། དེའི་ཕྱིར་པིག་ཟེལ་དན་གྲངས་རྣམས་byte ནང་ཨང་བསྒྱུར་བྱེད་དགོས་པ་ཡིན། འདི་ནི་ང་ཚོས་བཤད་བྱ་གཙོ་བོ་བཤེར་འབེབས་སྤུས་ཀ་དང་པར་གྱི་གསལ་ཆའི་སྐོར་རེད། འདིར་ppi དང་dpi གཉིས་ཀྱི་ཚད་འཇལ་དགོས་པ་ཡིན། ppi (pixel per Inch)་ནི་ཨིན་ཅི་རེ་རེའི་ནང་གི་པིག་ཟེལ་དང་ཡང་ན་ dpi (dots per Inch) ཨིན་ཅི་རེ་རེའི་ནང་གི་ཀོར་ཐིག མདོར་ན་འདི་གཉིས་ཀྱི་ནང་དོན་གཅིག་ཡིན་ཟེར་ཆོག། པིག་ཟེལ་གཅིག་ནི་ཚོན་གྱི་ཆེས་ཕྲ་བའི་གྲུ་བཞི་མ་གཅིག་རེད། དཔེར་ན། པིག་ཟེལ་ནག་པོ་གཅིག་ནི་■. འདི་ལྟ་བུ་རེད། འདི་འདྲའི་ཕྲ་མོའི་གྲུ་བཞི་མ་ཁྲི་ཕྲག་མང་བོ་མཉམ་འདུས་བྱས་ཏེ་བཤེར་པར་རིགས་ང་ཚོས་འཐོང་ཐུབ་པའི་རྣམ་པར་གྲུབ་པ་རེད། 

སྐྱ་པར་རྐྱང་བ་ཞིག་ཡིན་ན་པིག་ཟེལ་རིགས་གཉིས་ཁོ་ན་སྟེ་པིག་ཟེལ་ཡང་ན་ཀོར་ཐིག་དཀར་པོ་དང་ནག་པོ་གཉིས་ཀྱིས་གྲུབ་ཡོད།ཀོར་ཐིག་གྲི་བཞི་མ་རེ་རེ་ཡང་དཀར་ནག་གཉིས་ཁོ་ནས་གྲུབ་ཡོད་པས་རྩིས་འཕྲུལ་ལ་འདེམ་གསེས་གཉིས་ཁོ་ན་ལས་མེད་པས་རྩིས་འཕྲུལ་ཀྱིས་གནས་ཚུལ་མཁོ་སྒྲུབ་དང་ཨང་བསྒྱུར་བྱེད་པར་ཨང་གྲངས་གཉིས་ཁོ་ན་སྟེ་ནག་པོའི་རིགས་ལ་1 དང་དཀར་པོའི་རིགས་ལ་0 གཉིས་བཀོལ་བས་ཧ་ཅང་སྟབས་བདེ་དང་མགྱོགས་ག་ཡོད། དེའི་ཕྱིར་གློག་ཀླད་ཀྱིས་སྐྱ་པར་རིགས་ཀྱི་གནས་ཚུལ་དང་འདྲ་བཤུས་ཉར་ཚགས་བྱེད་སྐབས་པིག་ཟེལ་རེ་རེ་ལ་པེས་ཐི་(bit) གཅིག་རེ་མ་གཏོགས་མི་དགོས་པ་ཡིན། རྒྱུ་མཚན་དེའི་ཕྱིར་སྐྱ་པར་རིགས་ཀྱི་ཆེ་ཆུང་ཚོན་ལྡན་རིགས་ལས་ཆུང་བ་ཡོད་པ་རེད། 

བསྐྱར་བཤད་ཞིག་ལ། དན་གྲངས་byte 1པེས་ཐི་8 (bit8) ཅན་རིགས་ལ་ཨང་རྟགས་ 1s དང་0s མཉམ་སྡེབ་ཀྱི་ཨང་256 ཡོང་སྲིད་པ་རེད།  དེའི་ཕྱིར་ཚོན་ལྡན་སྐྱ་པར་རིགས་ནི་ཚོན་སྐྱའི་གྲིབ་གཟུགས་རིགས་མ་འདྲ་བ་256 ཀྱིས་གྲུབ་ཡོད་ལ། ཚོན་སྐྱའི་གྲིབ་གཟུགས་རེ་རེ་ལའང་དཀར་རྐྱང་དང་ནག་རྐྱང་གི་byte གྱི་ཨང་བརྡ་རེ་སྤྲད་ཡོད། ཚོན་ལྡན་རིགས་ལ་མཚོན་ན། རྩ་བའི་ཚོན་མདོག་ལྗང་ཁུ་དང་སེར་པོ། དམར་པོ་རེ་རེལའང་པིག་ཟེལ་byte གསུམ་ཅན་རེ་ཡོད། གཤམ་གྱི་དཔེར་བརྗོད་ལ་གཟིགས།

|  256 ཚོན་ལྡན་གྱི་དཔེ་རིས། | 256 ཚོན་ལྡན་སྐྱ་པར་གྱི་དཔེ་རིས། |
| --- | --- |
| ![image alt text](../img/image_3.png) | ![image alt text](../img/image_111.jpg) |

ཕྱོགས་གཞན་ཞིག་ནས་ཚོན་ལྡན་གྱི་དན་གྲངས་གོང་ཆེ་བ་དང་པེས་ཐི་ཡང་ཆེས་མང་བ། ས་ཆ་བཅས་ཚོན་ལྡན་སྐྱ་པར་གྱི་དན་གྲངས་ལས་མང་བ་དང་རྒྱ་ཆེ་བ་བསྡུ་འགྲོ་བ་ཡིན། སྐྱ་པར་ནི་དན་གྲངས་རིགས་ཀྱི་རིན་གོང་ཆུང་ཤོས་དང་ཨང་བསྒྱུར་བྱེད་སླ་བ། སྟབས་བདེ་ཤོས། ས་རྒྱ་ཡང་ཆུང་ཤོས་ཟ་མཁན་ཡིན། བསྐྱར་ཞུ་ཞིག་ལ། བཤེར་པར་རིགས་གསུམ་པོ་གང་ལ་མཚོན་ནའང་། ཡིག་ཆའི་ཆེ་ཆུང་ནི་བཤེར་པར་མ་ཕྱིའི་དཔེ་ཆའི་ཆེ་ཆུང་ལ་མ་ལྟོས་པར་པིག་ཟེལ་གྱི་གནས་ཚུལ་ཞིབ་ཕྲ་དང་ཆ་སྙོམས་ཀྱིས་ག་ཚོད་བཀོལ་མིན་ལ་ལྟོས་པ་ཁོ་ན་ཡིན།

![image alt text](../img/image_4.png)

དཔེར་ན། ང་ཚོས་བཤེར་འབེབས་སྤུས་ཚད་ppi 300 ལ་བསྒྲིག་དུས་ཨིན་ཅི་གྲུ་བཞི་མ་རེ་རེ་ལ་གཙོ་བོ་རྩིས་འཕྲུལ་གྱིས་ཡིག་ཆ་དེའི་མཐོ་ཚད་པིག་ཟེལ་300་དང་ཞེང་ཚད་པིག་ཟེལ་300 ཁྱོན་བསྡོམས་པིག་ཟེལ་9000འཇུས་འགྲོ་བ་དེ་རེད། གལ་ཏེ་བཤེར་འབེབས་སྤུས་ཚད་ཞན་པོ་ppi 150 ལ་བསྒྲིག་ན་རྩིས་འཕྲུལ་གྱིས་ཁྱོན་བསྡོམས་ཨིན་ཅི་རེ་རེའི་ནང་པིག་ཟེལ་ཆེས་ཉུང་མཐར་22,500 འཇུས་པས་སྔ་མ་ལས་ལྡབ་གཅིག་གིས་ཆུང་བ་ཡོད། དེའི་ཕྱིར་ཡིག་ཆ་ཧ་ཅང་གིས་ཆུང་རུ་འགྲོ་བར་མ་ཟད། སྤུས་ཁ་ཡང་དེ་བཞིན་ཧ་ཅང་གིས་ཞན་པོར་ཆགས་འགྲོ་བ་ཡིན། གལ་ཏེ་ppi 600 ལ་བསྒྲིག་ན་དེའི་ཆེ་ཆུང་སྔ་མ་དེ་ལས་ལྡབ་འགྱུར་གྱིས་ཆེ་རུ་འགྲོ་བས་ཨིན་ཅི་རེ་རེའི་པིག་ཟེལ་ཁྱོན་བསྡོམས་360,000 ཙམ་འཕར་འགྲོ་བ་ཡིན། གལ་ཏེ་ཨིན་ཅི་རེ་རེའི་པིག་ཟེལ་ཆེ་རུ་སོང་ན་ཡིག་ཆ་དེ་ཧ་ལམ་མ་ཕྱིའི་དཔེ་ཆའི་ཆེ་ཆུང་དང་མཉམ་འགྲོ་བ་ཡིན། 

| 150 ཨིན་ཅི་རེ་རེའི་ནང་གི་པིག་ཟེལ། | 300ཨིན་ཅི་རེ་རེའི་ནང་གི་པིག་ཟེལ། | 600  ཨིན་ཅི་རེ་རེའི་ནང་གི་པིག་ཟེལ། |
| --- | --- | --- |
| ![image alt text](../img/image_5.png) | ![image alt text](../img/image_6.png) | ![image alt text](../img/image_7.png) |

ཞིབ་བརྗོད། འཆར་ཚད་1x1, པར་གཅིག་ལ་པིག་ཟེལ་གཅིག 2x2 འདིར་པར་གཅིག་ལ་པིག་ཟེལ་བཞི། 4x4 པར་གཅིག་ལ་པིག་ཟེལ་བཅུ་དྲུག་ཡོད། དེའི་ཕྱིར་ppi 150  དང་ ppi 300 བར་ལྡབ་གཅིག་གི་ཁྱད་པར་འབྱུང་གིན་ཡོད། 
དོན་དམ་པར་ ppi 300 ནས་ppi 400 ལ་སྤོ་བ་ནི་གནད་དོན་ཆེན་པོ་ཞིག་རེད། མ་ཕྱིའི་དཔེ་ཆ་ལ་མཚོན་ན་གནད་དོན་འདི་ཇི་ཞིག་ཡིན་ཟེར་ན། ppi 300 ནས་ppi 400ལ་སྤོ་བ་ནི་ཁྱོན་བསྡོམས་པའི་པིག་ཟེལ་ས་ཡ་3.5 ནས་པིག་ཟེལ་ས་ཡ་6.2 ལ་སྤོས་པ་ཞིག་རེད། པར་གྱི་གསལ་ཆ་ཧ་ལམ་ལྡབ་འགྱུར་ཆགས་འགྲོ་བ་ཡིན། 

<table>
  <tr>
    <td>གསལ་ཆ།</td>
    <td>མཐོ་ཚད་ཨིན་ཅི།3.25</td>
    <td>ཞེང་ཚད་ཨིན་ཅི།12 </td>
    <td>ཁྱོན་བསྡོམས་པའི་པིག་ཟེལ།</td>
  </tr>
  <tr>
    <td>@150ppi</td>
    <td>487པིག་ཟེལ་མཐོ་ཚད།</td>
    <td>1,800 ཞེང་ཚད་ཀྱི་པིག་ཟེལ།</td>
    <td>876,600</td>
  </tr>
  <tr>
    <td>@300ppi</td>
    <td>975 པིག་ཟེལ་མཐོ་ཚད།</td>
    <td>3,600ཞེང་ཚད་ཀྱི་པིག་ཟེལ།</td>
    <td>3,510,000</td>
  </tr>
  <tr>
    <td>@400ppi</td>
    <td>1,300 པིག་ཟེལ་མཐོ་ཚད།</td>
    <td>4,800 ཞེང་ཚད་ཀྱི་པིག་ཟེལ།</td>
    <td>6,240,000</td>
  </tr>
  <tr>
    <td>@600ppi</td>
    <td>1,950 པིག་ཟེལ་མཐོ་ཚད།</td>
    <td>7,200 ཞེང་ཚད་ཀྱི་པིག་ཟེལ།</td>
    <td>14,040,000</td>
  </tr>
</table>


འདིར་མདོར་བསྡུས་ནས་བཤད་ན་ "ppi"-ནི་་བཤེར་པར་འཆར་སྟོན་སྐབས་ཨིན་ཅི་རེ་རེའི་ནང་གི་པིག་ཟེལ་ག་ཚོད་ཡོད་མེད་དང་འབྲེལ་བ་ཡོད་ལ། “dpi”-ནི་བཤེར་འབེབས་བཏང་བའི་དཔེ་ཆའི་ངོས་ཀྱི་ཨིན་ཅི་རེ་རེའི་ནང་གི་ཀོར་ཐིག་དང་འབྲེལ་བ་ཡོད་པ་རེད། གང་ལྟར་བརྡ་ཆད་དེ་དག་ཕན་ཚུན་འགྱུར་རུང་བའི་རང་བཞིན་ཞིག་ཡིན་ཕྱིན། ppi དང་dpi གང་ཡིན་རུང་ནང་དོན་གཅིག་ཡིན་ཞེས་བརྗོད་ཆོག འདིར་ང་ཚོས་པིག་ཟེལ་སྒྲིག་འགོད་མ་འདྲ་བ་སྣ་ཚོགས་ནང་བཤེར་འབེབས་བྱས་པའི་བཤེར་པར་འགའ་གཤིབ་བསྡུར་ཞིག་བྱེད། 

| ཨིན་ཅི་རེ་རེའི་ནང་པིག་ཟེལ150 | ཨིན་ཅི་རེ་རེའི་ནང་པིག་ཟེལ།300 | ཨིན་ཅི་རེ་རེའི་ནང་པིག་ཟེལ། 600 |
| --- | --- | --- | 

| ![image alt text](../img/image_8.png) | ![image alt text](../img/image_9.png) | ![image alt text](../img/image_10.png) |

གལ་ཏེ་ཁྱེད་ཀྱིས་གནས་ཚུལ་ཞིབ་ཕྲ་ཤེས་འདོད་ན་ཁྱད་ཆོས་(property)ཟེར་བ་དེའི་སྟེང་བསྣུན་ན་ཡིག་ཆ་དེའི་གནས་ཚུལ་ཞིབ་ཕྲ་ལ་གཟིགས་ཐུབ་པ་ཡིན། དཔེར་ན་པར་གྱི་མཐོ་དམའ་དང་ཞེང་ཁ། མཐོ་ཚད་དང་ཞེང་ཚད་ལ་པིག་ཟེལ་ག་ཚོད་ཡོད་པ་བཅས་འདུས་ཡོད། འདི་ནི་ཚད་གཞི་གཏན་འབེབས་བྱས་པའི་བརྩམས་ཆོས་གཅིག་གི་གནས་ཚུལ་རྟོག་ཞིབ་བྱེད་པར་ཧ་ཅང་མཁོ་གལ་ཆེ་བ་ཞིག་ཀྱང་ཡིན། པིག་ཟེལ་གྱི་གསལ་ཚད་ནི་ཡིག་ཆའི་ཆེ་ཆུང་དང་འབྲེལ་བ་ཡོད་ལ་པིག་ཟེལ་ག་ཚོད་ཆེ་ན་དེ་ཚོད་ཀྱིས་ས་ཆ་ཡང་རྒྱ་ཆེ་ཙམ་ཟ་འགྲོ་བ་ཡིན། 

ནང་བསྟན་དཔེ་ཚོགས་ལྟེ་གནས་ལ་སྤྲོད་རྒྱུའི་བཤེར་པར་ཞིག་ཡིན་ན་ཉར་ཚགས་དང་ཡིག་འཛིན་གྱི་སྤུས་ཚད་ལོན་པ་དང་བཀོལ་བདེའི་ཕྱིར་བཤེར་པར་དེའི་ ppi དང་dpi 600 ངེས་པར་ཡིན་དགོས། པིག་ཟེལ་གྱི་མང་ཉུང་ནི་བཤེར་བཞིན་བའི་ཤོག་ངོས་དང་ཡིག་ཆ་དེའི་རྣམ་སྒྲིག་གི་ཆེ་ཆུང་ག་ཚོད་ཡོད་མེད་ལ་རྟེན་ནས་འབྱུང་། (སྐྱ་པར་རིགས་ལ་tiff. ཚོན་ལྡན་རིགས་ལ་jpg) འདིའི་གནས་ཚུལ་ཆ་ཚང་པར་གྱི་ཁྱད་ཆོས་(property)ནས་རྟོག་ཞིབ་བྱེད་དགོས་པ་ཡིན། དངོས་རིགས་འདིའི་གནས་ཚུལ་དཔེར་ན་ཆེ་ཆུང་སོགས་རྟོག་ཞིབ་བྱེད་པར་དང་པོ་ཡིག་ཆའི་སྟེང་ནས་གཡས་གནོན་བྱས་ཏེ་ཁྱད་ཆོས་property ཟེར་བ་དེའི་སྟེང་བསྣུན་ན་ཡིག་ཆའི་གནས་ཚུལ་རྣམས་ལ་ཞིབ་གཟིགས་བྱེད་ཐུབ། 

![image alt text](../img/image_11.png)

གལ་ཏེ་ང་ཚོས་གཏན་འབེབས་ཚད་གཞི་ལྟར་ལག་ལེན་བྱེད་མ་ཐུབ་ན་རྗེས་སུ་dpi ཞན་དྲག་པ་ཡང་ན་རྣམ་སྒྲིག་འགྱུར་བ་ཅན་གྱི་ཨང་བསྒྱུར་ཡིག་ཆའི་རིགས་བྱུང་ཚེ་སྤྱོད་སྒོ་མེད་པར་ཆགས་ངེས། གལ་སྲིད་མི་ཞིག་གིས་སློབ་དེབ་ཀྱི་ཆེད་
དཔེ་དེབ་འཚོལ་ཞིབ་བྱེད་སྐབས་དེའི་སྤྱོད་སྒོའི་སྤུས་ཀ་ཞན་དྲག་ན་ང་ཚོའི་བརྩམས་ཆོས་དེ་འཕྲོ་བརླག་གཏོང་ངེས་པ་ཡིན། ཨང་བསྒྱུར་ཡིག་ཆའི་གསལ་ཆ་ཞན་དྲག་པ་དང་རྣམ་སྒྲིག་ནོར་འཁྲུལ་ཅན་གྱི་རིགས་ཀློག་མི་ཐུབ་པར་མ་ཟད་ཡིག་འཛིན་OCR ཡང་བྱེད་མི་ཐུབ་པ་ཡིན། 
ནང་བསྟན་དཔེ་ཚོགས་ལྟེ་གནས་ཀྱི་དཔེ་མཛོད་ཞབས་ཞུ་དང་ཚོགས་པའི་ཁེ་ཕན་ཆེད་ཨང་བསྒྱུར་ཡིག་ཆ་ཚད་ལྡན་ཞིག་ཡོང་ཐབས་སྐོར་ལ་ཡག་ཙམ་མཁྱེན་འདོད་ན་སྡེ་ཚན་རྗེས་མར་མི་མཐུད་ནས་གཟིགས་རོགས་ཞུ།

**ཨང་ཅན་དཔེ་མཛོད་ངོ་སྤྲོད**།

འདིར་ང་ཚོས་བཤད་པའི་ཨང་ཅན་དཔེ་མཛོད་ནི་དྲ་ཐོག་གི་དཔེ་མཛོད་ཅིག་སྟེ་གཙོ་བོ་རྩ་ཆེ་བའི་བོད་བརྒྱུད་ནང་བསྟན་གྱི་གནའ་དེང་གི་དཔེ་ཆ་ཁག་དང་དེ་འབྲེལ་གྱི་རྩོམ་རིག་བརྩམས་ཆོས་ཁག་གི་མ་ཕྱི་རྣམས་མི་ཉམས་རྒྱུན་འཛིན་དང་དོ་སྣང་ཅན་ཚོར་བཀོལ་སྤྱོད་བདེ་བ་དང་ཉར་ཚགས་བདེ་བའི་ཕྱིར། དེང་རབས་ཅན་གྱི་རྩིས་འཕྲུལ་ནང་ཨང་བསྒྱུར་བྱས་ཏེ་སྲུང་སྐྱོབས་ཉར་ཚགས་བྱེད་ས་ཞིག་ཡིན། མི་ལོ་དུ་མའི་ཡར་སྔོན་དུ་དཔེ་མཛོད་ནི་མིས་བཟོས་ཁང་བརྩེགས་རིགས་ཡིན་མོད། དུས་རབས་ཀྱི་འགྱུར་འགྲོས་དང་བསྟུན་ནས་ཚན་རྩལ་ཡར་རྒྱས་ཕྱིན་པ་དང་དྲ་ཐོག་དཔེ་མཛོད་ཡང་ཇེ་མང་ཇེ་རྒྱས་སུ་འགྲོ་བཞིན་ཡོད། དེར་བརྟེན་བོད་མི་རིགས་ཀྱིས་ཀྱང་རང་གི་ཕུན་སུམ་ཚོགས་པའི་རིག་གནས་དེའི་སྤྱོད་སྒོ་དེང་རབས་ཅན་དུ་གཏོང་རྒྱུ་གལ་ཆེན་དུ་མཐོང་ནས་ངེད་ཚོགས་པས་ལས་གཞི་འདི་ལ་འབད་བཞིན་ཡོད།

**དག་སྒྲིག**

དག་སྒྲིག་གི་འགན་ནི་གཙོ་བོ་ཨང་ཅན་དཔེ་མཛོད་དོ་དམ་པས་འཁུར་དགོས། འབྲེལ་མཐུད་པས་མཁོ་སྒྲུབ་བྱས་པའི་དངོས་རིགས་དང་ཨང་བསྒྱུར་བྱས་ཟིན་པ་རྣམས་ལ་མིང་འདོགས་པ། རིགས་དབྱེ་བ། སྡེ་ཚན་དགར་བ། དཀར་ཆགས་བཟོ་བ། ཉར་ཚགས་དང་སྒྲིག་གཤོམ་ལེགས་པོ་བྱེད་པ་བཅས་སོ།།

**དྲ་སྤེལ།**

འགྲེམ་སྤེལ་ལའང་ལས་འགན་གཉིས་ཡོད་དེ། ཉར་ཚགས་དང་འགྲེམ་སྤེལ་གཉིས། ཉར་ཚགས་ཆེད་ཨང་བསྒྱུར་བྱས་ཟིན་པའི་དངོས་རིགས་ཡོངས་ལ་པར་ཆེ་ཆུང་གཉིས་རེ་དགོས། བཤེར་པར་ཆེ་བ་དེ་གཙོ་བོ་ཉར་ཚགས་བྱེད་རྒྱུ་དང་ཆུང་བ་དེ་ཀློག་པ་པོར་ལྟ་བདེ་དང་ཕབ་བདེ་ཡོང་སླད་དྲ་ཐོག་སྤེལ་རྒྱུ་བཅས།

**བདག་ཉར་དང་ཀློག་པ་པོར་རམ་འདེགས།**

བདག་ཉར་དང་རམ་འདེགས། སྐབས་འདིའི་བདག་ཉར་ནི་ང་ཚོར་ཡོད་པའི་བཤེར་པར་རྣམས་ཉར་ཚགས་ཀྱི་ཐབས་ལམ་ཐོན་གསར་བ་རེ་བྱུང་ཚེ་དགོས་ངེས་རིགས་དྲ་ཐོག་བསྐྱར་འཇུག་བྱེད་རྒྱུ། མཚམས་རེར་ཀློག་པ་པོས་ལྟ་ཀློག་བྱས་པའི་བརྒྱུད་
རིམ་ཁྲོད་ཀྱི་བསམ་ཚུལ་བསྡུ་ལེན་དང་ལྟ་ཀློག་དང་ཕབ་ལེན་སོགས་ཀྱི་ལམ་སྟོན་བློ་སྣ་འདོན་པ། ངོ་སྤྲོད་ཟབ་སྦྱོང་སྤྲོད་རྒྱུ་བཅས་སོ།།

